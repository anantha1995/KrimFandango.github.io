<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="Description" content="Front-End Web Developer and ITI Student">
    <meta name="Keywords" content="web developer frontend egypt alexandria javascript">
    <meta property="og:title" content="كيف اصبحت طالب فى ITI" />
    <meta property="og:type" content="website" />
    <meta property="og:url" content="kkmet.com" />
    <meta property="og:image" content="https://krimfandango.github.io/dist/img/fb.png" />
    <title>كيف اصبحت طالب فى اى تى اى - kkmet.com</title>
    <link rel="stylesheet" href="https://fontlibrary.org/face/droid-arabic-kufi" type="text/css"/>
    <link rel="stylesheet" href="../dist/css/style.css">
    <!-- Global site tag (gtag.js) - Google Analytics -->
    <script async src="https://www.googletagmanager.com/gtag/js?id=UA-105157834-1"></script>
    <script>
    window.dataLayer = window.dataLayer || [];
    function gtag(){dataLayer.push(arguments);}
    gtag('js', new Date());
    gtag('config', 'UA-105157834-1');
    </script>
</head>
<body class="blog blog-post">
    <div class="container">
    <header>
        <nav>
            <ul>
                <li><a href="index.html">Blog</a></li>
                <li><a href="../">Home</a></li>
            </ul>
        </nav>
    </header>   
    <div class="main-text">
        <h1>كيف اصبحت طالب فى <span class="en" style="font-weight:600;">ITI</span></h1>
        <h3>تفاصيل التقدم والقبول ب<span class="en">ITI</span> والدراسة خلال المنحة</h3>
        <p class="author en">By Kareem Kamal - 24/3/2018</p>
        <div class="spacer"></div>
        <section>
            <div>
                <article>
                    <h4>مقدمة</h4>
                    </p>
                    <p>الهدف من المقال هو مشاركة تفاصيل تجربتي فى <span class="en">ITI</span> مع كل من ينوى ان يتقدم, ممكن الكلام دا يساعد حد انه يختار التراك اللى يقدم فيه او يقرر اذا كان مستعد للاى تى اى او فى حاجه محتاج يحسنها فى نفسه, انا اتقبلت فى تراك <span class="en">User Interface Design</span> وكنت مقدم فيه كرغبة اولى و <span class="en">Open Source</span> رغبة تانية ومكانش فى رغبة تالته.</p>
                    <p>التفاصيل التالية تتضمن من اول المنحة حتى الان, لسا باقى<span class="en"> 3 </span> اشهر من اجمالى <span class="en">9</span>, احتمال يكون فى جزء تانى يحكى تفاصيلهم.</p>
                    <p>انا اسمى كريم كمال, خريج معهد ابوقير للحاسب الالى ونظم المعلومات بالاسكندرية دفعة <span class="en"> 2013 </span> بتقدير جيد, بعد التخرج اشتغلت ممثل خدمة عملاء ورغم معرفتى بالاى تى اى مكانش فى دافع كافى انى اقدم وخصوصا انى مكنتش حاسس ان فى حاجه بتميزنى عن بقية الناس اللى مقدمة وبالتالى مفيش سبب يتم اختيارى على اساسه.</p>
                    <p>فى <span class="en"> 2015 </span> قدمت اوراقى ونويت اقدم فى المنحة وكان ميعاد اول اختبار هو نفس ميعاد انترفيو شركة ساذرلاند كممثل خدمة عملاء, وفى الوقت دا لنفس السبب اللى ذكرته فضلت انى اقدم فى ساذرلاند واتكتب فى الصفحة الخاصة بيا على موقع اى تى اى انى فوتت الامتحان وقولت وقتها انى بلاك ليستد ومش هيقبلونى تانى عشان مروحتش.</p>
                    <p>فى <span class="en"> 2016 </span> بعد تلات سنين من الشغل فى كول سنترز جاتلى فكرة انى اعمل خدمة دليل موجود فيه كل المصورين والميك اب ارتسيت اللى على الفيسبوك ويكون متاح على النت وفيه تقييم للناس دول وصور لشغلهم على اساس انه يكون هو الماركت اللى بيتحكم فى المجالات دى من غير ما يكون فى كام حد معروفين هم اللى الناس بتروحلهم ومفيش مجال لحد جديد انه ينجح.. وكانت معلوماتى عن البرمجة قليلة جدا وبدات اتعلم من خلال الفكرة اللى بنفذها.. وفعلا نفذتها والموقع لسا موجود حتى الان وهو setch.me ولما فضلت شهور اشتغل عليه رجعت فكرة <span class="en"> ITI </span> وكانت <span class="en"> 2017 </span> هى اخر سنة اقدر اقدم فيها.</p>
                    <h4>مرحلة التقديم</h4>
                    <p>قررت اقدم فى <span class="en"> 2017 </span> بالرغم من انى تزوجت قبل بداية التقديم بشهور.. لكن بتشجيع من زوجتى قررت مفوتش الفرصة الاخيرة وقدمت اونلاين بعد فتح باب التقديم بـاربع ايام.. وبعدها بكام يوم اتكتبلي ميعاد امتحان الانجليزى والاى كيو اللى كان بعد حوالى اسبوع من اليوم اللى قدمت فيه اونلاين.. والورق كان هو نفسه اللى قدمته فى <span class="en"> 2015 </span> مراحش من الموقع ولا اتعملى بلاك ليست ولا حاجه.</p>
                    <p>فى امتحان الانجليزى والاى كيو كنت قريت بعض الماتيريل اللى كانت موجوده فى جروبات على فيسبوك للاى كيو ومقريتش حاجة فى الانجليزى لان مستوايا كان كويس فيه بحكم شغلى, الامتحان كان ساعة اى كيو و اربعين دقيقة انجليزى بيكون على الكمبيوتر وفى شخص بيراقب.. وعموما اغلب الناس بتعدى من المرحلة دى وبتروح على اللى بعدها.</p>
                    <h4>انترفيو التكنيكال والاتش ار</h4>
                    <p>وفعلا بعد ايام من الامتحان ظهرت على الموقع النتيجة انى نجحت فى الامتحان وفى انتظار ميعاد الانترفيو.. ومكانش فى تحديث لمدة اسبوعين تقريبا لحد ما اتحددلي ميعاد انترفيو تكنيكال واتش ار.. فى الانترفيو دا كنا كلنا لابسين فورمال وبننتظر وبيتنادى علينا بترتيب الحضور حسب الميعاد اللى كان على الموقع..</p>
                    <p>اول انترفيو وهو انترفيو الاتش ار كان مع الاستاذة ايمان البندارى اللى عرفت اسمها بعد كدا, كانت بشوشة جدا وطلبت منى اعرف نفسى بالانجليزى وبعدين سالتني مقدمتش ليه فى السنين اللى فاتت, اتكلمت كتير فى الاجابتين ومكنتش متوتر وهى قالتلي شكرا ومسالتش الاسئلة اللى كنت بسمع عنها زى استخدامات الجومة (الاستيكة), ومكنتش فاهم قلة الاسئلة دى حاجه كويسة ولا وحشة لكن من الواضح انها كانت حاجة كويسة.</p>
                    <p>تانى انترفيو كان انترفيو <span class="en"> User Interface Design </span> ودا كان مع مهندسة مروة ومهندسة غادة, كنت داخل ومعايا السى فى فيه لينك للبورتفوليو اللى انا عامله وفيه الحاجات اللى عملتها السنة اللى فاتت والموقع بتاعى.. دخلو الموقع وعملو <span class="en"> inspect </span> وسالونى فى حاجات فيه, وسالونى لو كان فى لوجو او حاجه عاملها فى الجرافيكس وكان فى بس مكنتش متوقع السؤال فمكانتش معايا, وفى الاخر حسيت انى رديت بشكل مناسب على اغلب الاسئلة اللى اتسالتها وكنت متفائل بالانترفيو.</p>
                    <p>اخر انترفيو كان <span class="en">Open Source</span> مع مهندس محمود عوف مدير التدريب وكنت مقدم فيه لانى حابب اكون <span class="en">backend developer</span> لكن كنت مخليه تانى رغبه لان خبرتى فيه كانت ضئيلة جدا.. وفعلا دخلت واتسالت اساله عامة عن الاوبن سورس وايه هى اكتر الادوات استخداما فى تطبيقات الاوبن سورس ووقتها رديت وقولت <span class="en">Adobe Dreamweaver</span> وهو اكيد كان يقصد <span class="en">GitHub</span> اجمالا كنت جاوبت على سؤالين تلاته بس والباقى قولت مش عارف.</p>
                    <h4>النتيجة</h4>
                    <p>وبعد انتظار عرفت النتيجة وانى اتقبلت.. وروحت اول يوم وهو كان يوم تعريفي كان فيه <span class="en">video conference</span> مع القاهرة وكلام تشجيعى من مديرة المعهد دكتورة هبة صالح وجابت مثال لواحد من دفعة السنة اللى فاتت عمل ستارت اب بتعمل تطبيقات <span class="en">Virtual Reality</span> وناجح جدا وبعد الـ<span class="en">Video Conference</span> كملنا مع المهندس محمد برغش واتكلم عن نظام المعهد وبعدين كل تراك اجتمع بمشرفه وكانت مشرفتنا مهندسة مروة عرفتنا الكورسات اللى هناخدها وكان عددنا <span class="en">38</span> بالاضافة لواحد اتقبل ومجاش لكن مجابوش حد مكانه من قائمة الانتظار.. مسمعتش عن حد دخل من ويتينج ليست الا واحد بس.</p>
                    <h4>نظام الدراسة</h4>
                    <p>الدراسة فى <span class="en">ITI</span> بتكون محاضرات كل يوم, عادة الجمعة والسبت اجازة لكن اغلب الاوقات الاجازة بتتلغى.. المحاضرين اغلبهم كانو فى الاى تى اى وحاليا بيشتغلو فى شركات فبينقلولنا خبرة حية من بيئة العمل.</p>
                    <p>الدراسة بتكون منقسمة لمحاضرات ولابات.. كل طالب مطلوب منه يكون معاه لاب توب.. المحاضرات شرح وبعدين تطبيقها فى اللاب.. كل مادة بتكون عدد محاضرات معين.. مثلا ال <span class="en">JavaScript</span> كانت حوالى 10 محاضرات و <span class="en">10</span> لابات بينما حاجه زى <span class="en">Adobe Audition</span> وهو مش حاجه اساسية فى التراك كانت محاضرتين ولابين بس.</p>
                    <p>فى نهاية كل كورس بيتطلب مننا تقييم المحاضر.. وعلى اساس التقييم بيتحدد اذا كان هيكمل معانا ومع السنين الجاية ولا لا, وخلال الكورس ايضا لو فى مشاكل فى الشرح ممكن فى اى وقت نتكلم مع مهندسة مروة مشرفة التراك وتتواصل هى مع المحاضر.</p>
                    <p>عموما فكرة ان الناس اللى بتيجى تشرح بيكونو فى شركات بيشتغلو عملى فى الحاجة اللى جايين يشرحوها هى اكتر حاجة بتميز الـ <span class="en">ITI</span>.</p>
                    <p>كل كورس كمان بيبقى ليه اما امتحان او بروجكت او الاتنين بيتحدد على اساسه درجات الكورس.. المحاضرات واللابات مدتهم تلات ساعات عادة بيكون فى اتنين فى اليوم وبنمشى <span class="en">3</span> ونص وفى بعض الاحيان بيكونو تلات محاضرات وبنمشى <span class="en">7</span>.</p>
                    <p>وحاليا احنا على اعتاب نهاية فترة الكورسات واللى هتنتهى فى اخر ابريل واخر شهرين بيكونو لمشروع التخرج.. الفترة الجاية هيكون فيها انترفيوهات وتحضير لسوق العمل, هيكون فى <span class="en">Job Fair</span> هتيجى فيه شركات السوفت وير لـ <span class="en">ITI</span> وتختار من الناس.</p>
                    <p>الخلاصة ان<span class="en"> ITI</span> تجربة لا مثيل لها فى مصر, من شانها انها تغير حياة اى شخص للافضل, وانصح كل شخص انه يسعى باقصى جهده انه يزود من قيمته من خلال استعداده ومعلوماته عشان يكون ليه فرصة اكبر ويتقبل ان شاء الله.</p>
            </article>
            </div>
        </section>
    </div>
</div> 
</body>
</html>